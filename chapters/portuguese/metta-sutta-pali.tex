\chapter[Metta Sutta]{Metta Sutta}

\begin{leader}
  [Ha꜓nda mayaṃ metta-sutta-gāthā꜓yo b꜕haṇāmase]
\end{leader}

[Karaṇīyam-attha-kusalena]\\
Yan-taṃ santaṃ padaṃ abhisamecca\\
Sakko ujū ca suhujū ca\\
Suvaco c'assa mudu anatimānī

Santussako ca subharo ca\\
Appakicco ca sallahuka-vutti\\
Sant'indriyo ca nipako ca\\
Appagabbho kulesu ananugiddho

Na ca khuddaṃ samācare kiñci\\
Yena viññū pare upavadeyyuṃ\\
Sukhino vā khemino hontu\\
Sabbe sattā bhavantu sukhit'attā

Ye keci pāṇa-bhūt'atthi\\
Tasā vā thāvarā vā anavasesā\\
Dīghā vā ye mahantā vā\\
Majjhimā rassakā aṇuka-thūlā

Diṭṭhā vā ye ca adiṭṭhā\\
Ye ca dūre vasanti avidūre\\
Bhūtā vā sambhavesī vā\\
Sabbe sattā bhavantu sukhit'attā

\enlargethispage{\baselineskip}

Na paro paraṃ nikubbetha\\
Nātimaññetha katthaci naṃ kiñci\\
Byārosanā paṭighasaññā\\
Nāññam-aññassa dukkham-iccheyya

\clearpage

Mātā yathā niyaṃ puttaṃ\\
Āyusā eka-puttam-anurakkhe\\
Evam'pi sabba-bhūtesu\\
Mānasam-bhāvaye aparimāṇaṃ

Mettañca sabba-lokasmiṃ\\
Mānasam-bhāvaye aparimāṇaṃ\\
Uddhaṃ adho ca tiriyañca\\
Asambādhaṃ averaṃ asapattaṃ

Tiṭṭhañ-caraṃ nisinno vā\\
Sayāno vā yāvat'assa vigata-middho\\
Etaṃ satiṃ adhiṭṭheyya\\
Brahmam-etaṃ vihāraṃ idham-āhu

Diṭṭhiñca anupagamma\\
Sīlavā dassanena sampanno\\
Kāmesu vineyya gedhaṃ\\
Na hi jātu gabbha-seyyaṃ punaretī'ti

